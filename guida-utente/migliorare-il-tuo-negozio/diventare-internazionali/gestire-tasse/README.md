# Gestire Tasse

Le tasse sono un argomento complesso, che deve essere ben compreso in quanto può avere un impatto significativo sui prezzi dei prodotti e sui costi di spedizione. Anche se questa guida utente non è intesa per insegnare il funzionamento di tutte le imposte, faremo del nostro meglio per fornirti nozioni utili.

Le imposte sono un "contributo obbligatorio alle entrate statali imposte dal governo sui redditi dei lavoratori e sui profitti d'impresa, aggiunte al costo di alcune merci, servizi e transazioni". In breve, ogni prodotto venduto è soggetto a imposte sulle vendite, che dipendono dalle leggi fiscali del tuo Stato. In effetti, contribuisci al funzionamento dello Stato o del governo \(beni e servizi pubblici\) con una percentuale su tutte le vendite, come definito dalle aliquote fiscali locali.

Ci sono diversi gruppi di aliquote fiscali nel Mondo e variano notevolmente da un Paese all'altro e anche all'interno di un singolo Paese se ha Stati federali \(USA, Germania, Spagna, Russia...\). Dovresti dunque rispettare rigorosamente le leggi fiscali del tuo Paese, del del tuo Stato o del comune se ti riguardano. Contatta il tuo commercialista per tutti i dettagli ufficiali.

Per impostazione predefinita in PrestaShop un'imposta si applica a tutti i Paesi/Stati/zone. Se occorre applicare una tassa specifica per un singolo Paese o un insieme di Paesi, è necessario creare una regola fiscale. La regola fiscale viene quindi applicata in base al prodotto, durante la creazione del prodotto \(scheda "Prezzi"\).

Non è possibile applicare direttamente una tassa a un prodotto; puoi applicare solo regole fiscali. Pertanto è necessario prima registrare tutte le imposte pertinenti e quindi creare una regola fiscale per tale imposta, specificando i Paesi a cui si applica la tassa e quindi impostando la regola fiscale sul prodotto.

* [Tasse](tasse.md)
* [Regole Fiscali](regole-fiscali.md)

