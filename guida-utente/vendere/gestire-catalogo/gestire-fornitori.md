# Gestire Fornitori

La registrazione dei fornitori è facoltativa se si dispone già di marche che forniscono direttamente i propri prodotti. Tutto dipende dalle tue esigenze, ma se il fornitore dei tuoi prodotti non è lo stesso del marchio del prodotto, allora dovresti registrare entrambi nel tuo sistema e associarli a ogni prodotto.

In PrestaShop, un fornitore è l'azienda che ti fornisce un prodotto.

Anche se vendi direttamente tuoi prodotti è necessario creare almeno la tua azienda come fornitore.

Proprio come per i marchi, i visitatori del tuo sito possono avere accesso rapido a tutti i prodotti del fornitore. Questo rende più facile navigare nel tuo sito. In termini di visibilità, riempire questi campi migliorerà la tua posizione nei motori di ricerca.

![](../../../.gitbook/assets/54267254.png)

 Clicca su "Aggiungi nuovo fornitore" e apparirà il form da compilare.

![](../../../.gitbook/assets/54267255.png)

Compila tutti questi campi:

* **Nome**. Indica il nome del fornitore per semplificare le ricerche dei tuoi visitatori.
* **Descrizione**. Aggiunge una descrizione più complessa del tuo fornitore, della sua attività e dei suoi prodotti. È possibile specificare le peculiarità e promuovere la qualità dei prodotti. La descrizione del fornitore verrà mostrata all'interno del tuo negozio.
* Il campo indirizzo \(Telefono, telefono cellulare, indirizzo, codice postale, città, Stato e Paese\). Il campo "Stato" viene visualizzato solo per i Paesi interessati.
* **Logo**. Avere un logo del fornitore è essenziale: porta i clienti a fidarsi del tuo negozio quasi quanto si fidano di quel fornitore/marchio.
* Il campo SEO \(Titolo, Descrizione, Parole Chiave\). Fornisce le stesse funzionalità delle categorie.
  * **Titolo**. Il titolo che apparirà sui motori di ricerca quando viene fatta una ricerca da un cliente.
  * **Descrizione**. Una presentazione del fornitore in poche righe per catturare l'interesse di un cliente, che apparirà nei risultati di ricerca.
  * **Parole chiave**. Parole chiave da scegliere affinché il tuo sito si riferisca ai motori di ricerca. È possibile immetterne diverse, separate da virgole, nonché espressioni e modi di dire, che devono essere inserite tra virgolette.
* **Attiva**. È possibile disattivare un fornitore, anche solo temporaneamente. Verrà rimosso solo dall'elenco dei fornitori sul front-end del tuo negozio.

Salva le modifiche e verrai riportato nell'elenco dei fornitori. Da lì, puoi:

* Cliccare sul nome o sul logo di un fornitore e ottenere tutti i prodotti associati. Se non ci sono, allora dovresti lavorare su ogni prodotto, dalla pagina "Prodotti" nel menu "Catalogo".Lo stesso risultato si ottiene cliccando sull'icona di visualizzazione a destra.
* Disattivare il fornitore cliccando sulla spunta verde. Una volta disabilitato, appare una croce rossa al suo posto: clicca per attivare nuovamente il fornitore.
* Visualizzare/modificare/eliminare il fornitore cliccando sui rispettivi pulsanti a destra della riga.

